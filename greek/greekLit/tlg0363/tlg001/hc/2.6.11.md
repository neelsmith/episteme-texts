---
title: Ptolemy, Almagest, 2.6.11
layout: page
---

ζʹ. ἕβδομός ἐστι παράλληλος, καθ' ὃν ἂν γένοιτοἡ μεγίστη ἡμέρα ὡρῶν ἰσημερινῶν ιγ∠ʹ. ἀπέχει δ'οὗτος τοῦ ἰσημερινοῦ μοίρας κγ να καὶ γράφεται διὰΣοήνης. πρῶτος δέ ἐστιν οὗτος παράλληλος τῶνκαλουμένων ἑτεροσκίων: οὐδέποτε γὰρ τοῖς ὑπὸ αὐτὸνοἰκοῦσιν ἐν ταῖς μεσημβρίαις αἱ τῶν γνωμόνων σκιαὶπρὸς μεσημβρίαν ἀποκλίνουσιν, ἀλλ' ἐν μὲν αὐτῇ μόνῃτῇ θερινῇ τροπῇ κατὰ κορυφὴν αὐτοῖς ὁ ἥλιος γίνεται,καὶ οἱ γνώμονες ἄσκιοι θεωροῦνται: τοσοῦτον γὰρἀπέχουσιν τοῦ ἰσημερινοῦ, ὅσον καὶ τὸ θερινὸν τροπικὸν σημεῖον: τὸν δὲ ἄλλον πάντα χρόνον αἱ τῶνγνωμόνων σκιαὶ πρὸς τὰς ἄρκτους ἀποκλίνουσιν. καὶἐνταῦθά ἐστιν, οἵων ὁ γνώμων ξ, τοιούτων ἡ μὲνἰσημερινὴ σκιὰ κϚ∠ʹ, ἡ δὲ χειμερινὴ ξε∠ʹ γʹ, ἡ δὲ θερινὴ ἄσκιός ἐστι. καὶ πάντες δὲ οἱ τούτου βορειότεροιπαράλληλοι μέχρι τοῦ τὴν ἡμετέραν οἰκουμένην ἀφορίζοντος ἑτερόσκιοι τυγχάνουσιν ὄντες: οὐδέποτε γὰρκατ' αὐτοὺς οἱ γνώμονες ἐν ταῖς μεσημβρίαις οὔτεἄσκιοι γίνονται οὔτε τὰς σκιὰς ποιοῦσιν πρὸς μεσημβρίαν, ἀλλὰ πάντοτε πρὸς ἄρκτους, διὰ τὸ μηδὲ τὸνἥλιόν ποτε κατὰ κορυφὴν αὐτοῖς γίγνεσθαι.

---

prev: [2.6.10](../2.6.10/) | next: [2.6.12](../2.6.12/)

