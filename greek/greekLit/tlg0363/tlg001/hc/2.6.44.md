---
title: Ptolemy, Almagest, 2.6.44
layout: page
---

λθʹ. ὅπου δὲ τὰς ὅλου τοῦ τεταρτημορίου μοίραςϘ ὁ βόρειος πόλος ἀπὸ τοῦ ὁρίζοντος ἐξῆρται, ἐκεῖ τὸμὲν βορειότερον τοῦ ἰσημερινοῦ ἡμικύκλιον τοῦ διὰμέσων τῶν ζῳδίων ὅλον οὐδέποτε ὑπὸ γῆν γίνεται,τὸ δὲ νοτιώτερον ὅλον οὐδέποτε ὑπὲρ γῆν: ὥστε μίανμὲν ἡμέραν ἑκάστου ἔτους γίγνεσθαι, μίαν δὲ νύκτα,ἑκατέραν ἔγγιστα ἑξαμηνιαίαν, τοὺς δὲ γνώμονας πάντοτε περισκίους τυγχάνειν. ἴδια δέ ἐστιν καὶ τῆςτοιαύτης ἐγκλίσεως τό τε τὸν βόρειον πόλον κατὰκορυφὴν γίγνεσθαι καὶ τὸν ἰσημερινὸν τήν τε τοῦἀεὶ φανεροῦ καὶ τὴν τοῦ ἀεὶ ἀφανοῦς καὶ ἔτι τὴν τοῦὁρίζοντος θέσιν ἀπολαμβάνειν ὑπὲρ γῆς μὲν ποιοῦνταπάντοτε τὸ βορειότερον ἑαυτοῦ πᾶν ἡμισφαίριον, ὑπὸγῆν δὲ τὸ νοτιώτερον.

---

prev: [2.6.43](../2.6.43/) | next: [2.7.1](../2.7.1/)

