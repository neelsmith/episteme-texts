---
title: Ptolemy, Almagest, 2.9.7
layout: page
---

ὁμοίως δὲ ἀπὸ μὲν τῆς ἀνατελλούσης μοίρας τὴνμεσουρανοῦσαν ὑπὲρ γῆς ληψόμεθα σκεψάμενοι τὸν τῇἀνατελλούσῃ παρακείμενον τῆς ἐπισυναγωγῆς ἀριθμὸνἐν τῷ τοῦ οἰκείου κλίματος κανονίῳ: ἀφελόντες γὰρἀπ' αὐτοῦ πάντοτε τοὺς τοῦ τεταρτημορίου χρόνους Ϙτὴν παρακειμένην τῷ ἀριθμῷ μοῖραν ἐκ τῆς ἐπισυναγωγῆς τοῦ ἐπ' ὀρθῆς τῆς σφαίρας σελιδίου τότε ὑπὲργῆς μεσουρανοῦσαν εὑρήσομεν. ἀνάπαλιν δὲ ἀπὸ τῆςὑπὲρ γῆν μεσουρανούσης τὴν ἀνατέλλουσαν πάλιν ληψόμεθα σκεψάμενοι τὸν τῇ μεσουρανούσῃ μοίρᾳ παρακείμενον τῆς ἐπισυναγωγῆς ἀριθμὸν ἐν τῷ τῆς ὀρθῆςσφαίρας σελιδίῳ: προσθέντες γὰρ αὐτῷ πάντοτε πάλιντοὺς αὐτοὺς Ϙ χρόνους ἐπισκεψόμεθα ἐκ τῆς ἐπισυναγωγῆς τοῦ ὑποκειμένου κλίματος, ποία μοῖρα παράκειται τῷ ἀριθμῷ, κᾀκείνην τότε ἀνατέλλουσαν εὑρήσομεν.

---

prev: [2.9.6](../2.9.6/) | next: [2.9.8](../2.9.8/)

